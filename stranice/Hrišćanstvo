<!DOCTYPE html>
<html>
<head>
    <meta charset="UTF-8">
    <title>Hrišćanstvo</title>
    <link rel="stylesheet" href="stilovi.css">
</head>
<body>

<a href="../index">Index</a>
<a href="../Lični podaci">Lični podaci</a>

<h1>Hrišćanstvo</h1>
<h2>Osnove</h2>
<p>Hrišćanstvo je jedna je od tri najveće monoteističke (jednobožačke) religije koja je nastala
na prostoru nekadašnjeg Rimskog carstva tokom 1. vijeka.</p>

<p>Osnovu hrišćanskog učenja čine Stari i Novi zavet. Prema hrišćanskom shvatanju, Stari zavet je vaspitač, prethodnica i priprema za dolazak Mesije, obećanog spasitelja svieta. 
Novi je, pak, zavet ispunjenje starozavetnih proročanstava i propoveda pobede nad griehom i smrću, te obećanje dolaska Božjeg carstva i vječnog života. 
Prvi deo Novog zaveta sačinjavaju četiri jevanđelja koja opisuju život, čuda, propovedi, smrt, vaskrsenje i vaznesenje Isusa Hrista, rođenog u Vitlejemu, u Galileji. 
Hrišćani zajedno čine Hristovu crkvu koja, po Novom zavetu Svetog pisma, predstavlja Isusovo telo.</p>

<p>Hrišćani veruju da je Isus sin Božiji i Mesija za koga su proroci najavili da će doći na Zemlju da spasi ljude od smrti. 
Za hrišćane, Isus Hristos je učitelj, model za pravi način života na Zemlji, jedno od tri ličnosti Boga, spasilac čoveka, koji je na krstu dao svoj život za sve ljude, da bi se ljudi mogli iskupiti za svoje grehe i na taj način se spasiti od smrti. 
Hrišćani veruju da je Isus vaskrsao iz mrtvih, treći dan po raspeću, da se uzneo na nebo, i na taj način pobedio smrt. 
Većina hrišćana smatra da će Isus ponovo doći na Zemlju, uzeti svoju Crkvu i suditi svim ljudima (živima i mrtvima) koji su ikada živeli na Zemlji.</p>

<p>Isus Hristos je propovijedao o budućem Božjem carstvu i značaju njegovoga boravka na Zemlji.
Mnogi pobornici su ga smatrali Mesijom.
Grčka riječ Χριστός u prevodu znači mesija, pa su tako prve Hristove sljedbenike u Antiohiji nazvali hrišćanima (χριστιανοί), imenom koje je ostalo do danas. 
Hrišćanstvo je predstavljalo prvu univerzalističku religiju, nasuprot dotadašnjim nacionalnim religijama, i propovijedalo jednakost svih ljudi pred Bogom: Jevreja, Grka, Rimljana, siromašnih, bogatih, žena, muškaraca. 
Zbog svega što je Isus propovijedao, a što je opisano u četiri jevanđelja (koja su prve četiri knjige Novoga zavjeta), broj Isusovih učenika i sledbenika brzo je rastao, posebno među prostim ljudima.</p>

<p>Po poreklu, hrišćanstvo je srodno judaizmu, sa kojim ima dosta zajedničkih tekstova.
Hebrejska Biblija, je u hrišćanskom kontekstu poznata kao Stari zavet. 
Hrišćanstvo se smatra za Avramsku religiju, zajedno sa judaizmom i islamom. 
Najranije svedočanstvo o hrišćanima i hrišćanstvu nalazi se u Apostolskim delima.</p>

<p>Dogmatske razlike, kao i političke prilike i razni interesi doveli su do toga da je danas hrišćanstvo razdijeljeno i razjedinjeno. 
Među velikim brojem ljudi, koji se izjašnjavaju kao hrišćani, mnoga hrišćanska načela se danas ne primenjuju i ne poštuju. 
Veliki broj hrišćana u raznim denominacijama sveli su svoje „hrišćanstvo“ na nekoliko rituala — obreda, kojima prisustvuju nekoliko puta godišnje (na crkvene praznike)</p>

<h2>Istorija</h2>
<p>Hrišćamstvo nastaje u 1. veku nove ere, njegovim nastankom ona počinje kao novo računanje vremena.</p>

<p>Hrišćanstvo je nastalo na tlu današnjeg Izraela, kojeg su u to vreme pokorili Rimljani. 
Od samog početka Hričćanstvo i hrišćani su trpeli mnoge zločine (spaljivanja, bacanja divljim životinjama u arenama, raspeća i mučenja).
Rimski imperator Neron je 64. godine optužio hrišćane za veliki požar u Rimu. 
Hrišćanska crkva smatra, da su tada pod Neronom, apostoli Petar i Pavle ubijeni u Rimu. 
Dalje proganjanje hrišćana i crkve se nastavlja i pod devet drugih rimskih imperatora, najviše pod vladavinom Decija Trajana i Dioklecijana.</p>

<p>Imperator Konstantin Veliki je 313. godine ozakonio hrišćanstvo, a Teodosije I ga 380. godine proglasio za religiju Rimskog carstva.
Konstantin je sazvao Prvi vaseljenski sabor koji je održan u Nikeji u Maloj Aziji tokom maja i juna 325. godine. 
To je bio prvi vaseljenski sabor hrišćanske crkve, a njegovom najznačajnijom posledicom se smatra, donošenje prve objedinjene hrišćanske doktrine „Nikejskog simbola vere“.</p>

<p>U 8. vijeku dolazi do spora oko ikona (ikonoborstvo), koje je vizantijska strana promovisala. 
Konačno, 787. godine na Drugom nikejskom saboru, borbe su se okončale u korist priznavanja ikona i ikonografije.</p>

<p>Izvan granica Rimskog carstva hrišćanstvo se proširilo na Jermeniju, Etiopiju, Persiju i Indiju i među Keltima. 
Za vrieme Velike seobe naroda, razni germani su prihvatili hrišćanstvo počevši sa Francima. Istočnoevropski Sloveni generalno su prihvatili vizantijski oblik hrišćanstva. 
Kulturne, dogmatske i druge razlike su razdvojile Istočnu i Zapadnu crkvu i napravile Veliki raskol (1054).</p>

<p>Dolazi do podjele hrišćanske crkve na Zapadnu (latinski jezik) sa sjedištem u Rimu, i Istočnu (grčki jezik) sa sjedištem u Konstantinopolju, sa značajnijim zajednicama u Egiptu i Siriji. 
Zapadna i Istočna crkva se ne slažu u mnogočemu pre svega u vezi brojnih administrativnih, liturgijskih i doktrinarnih stvari, od kojih istupa posebno učenje o filiokve, učenje o čistilištu i primat pape u crkvenoj hijerarhiji. 
Šizma je ostala i do današnjih dana.</p>

<p>Zapadno hrišćanstvo u srednjem veku karakterišu sukobi lokalnih vlasti i Papa, razvoj rimokatoličke teologije i filozofije. 
Zbog velikog nezadovoljstva i korupcije u Katoličkoj Crkvi, pojavila se potreba za reformacijom. Katolička crkva uspijeva da pokrene Kontrareformaciju sa Trentskim savjetom (1545—1563), nakon izdavanja 95 teza 1517. godine od strane Martina Lutera. Ovo je jedan od ključnih perioda u istoriji zapadnog hrišćanstva kada dolazi do reformacije, koja je dovela do pojave brojnih ogranaka u zapadnom hrišćanstvu iz Rimokatoličke crkve. Tako 1534. godine engleski kralj Henri VIII, proglašava sebe poglavarem crkve Engleske, 1536. godine ukidaju se manastiri u Engleskoj, Velsu i Irskoj.

<p>Kao rezultat kolonijalne ekspanzije od strane moćnih zapadnih država, kao i zbog misionarskog žara, zapadno hrišćanstvo se u raznim oblicima proširilo na područja Sjeverne i Južne Amerike, Okeanije, istočne Azije i podsaharske Afrike. 
U zapadnoj Evropi dolazi do ratova gde su religijski sukobi igrali veliku ulogu.</p>

<p>Sa sve većim prosvjetiteljstvom, zapadno hrišćanstvo se suočava sa novim naučnim tumačenjima, kao i sa pojavljivanjem biblijskog kriticizma, skepticizmom i savremene političke ideologije, liberalizmom, nacionalizmom i socijalizmom (komunizmom). 
Dolazi do pojava dehristijanizacije tokom Francuske revolucije, Španskog građanskog rata, a posebno Oktobarske revolucije.</p>

<p>U 19. i 20. vijeku, razvijaju se još i ekumenizam, Harizmatični pokret i Hrišćanski fundamentalizam. 
U novije vrijeme privrženost hrišćanstvu u Evropi (posebno zapadnoj) prilično je opalo, gdje se modernizacija i sekularizam učvršćuju.</p>


<h2>Podele</h2>
<p>Brojne nesuglasice između istoka i zapada Rimskog carstva, kao i različitost filozofskih orijentacija i tumačenja teoloških pitanja (na primjer tumačenje dogme o Svetom trojstvu) u različitim delovima carstva prouzrokovale su raskol, odnosno podjelu hrišćanske crkve. 
Veliki raskol (grč. šizma) se desio 1054. godine čime je završen spor između rimskog pape Lava IX i carigradskog patrijarha Mihajla Kerularija. 
S jedne strane je ostala Pravoslavna crkva (koja poštuje i čuva kanone i odluke sedam vaseljenskih sabora), koja odbacuje i ne priznaje univerzalni autoritet, nepogrešivost i primat pape, i koja je danas organizovana uglavnom na nacionalnom nivou. 
Na drugoj strani, nastala je Rimokatolička crkva, nad kojom papa ima potpunu jurisdikciju.</p>

<p>
Danas se Hrišćanska crkve dele na:<br>
-Rimokatoličku (Nastala 1054. Velikom Šizmom)<br>
-Pravoslavnu (Nastala isto 1054. Velikom Šizmom)<br>
-Protestantsku (nije ujedinjena(denominacije: anglikanci, evangelisti, harizmatici, prezviterijanci, aptisti, metodisti, anabaptisti, adventisti, kvekeri, pentekostnici ili pentekostalci itd.), nastala u različitim vremenima u toku doba reformacije)<br>
</p>

<p>Manje istočnohrišćanske denominacije nastale su iz monofizitstva (orijentalno-pravoslavne crkve: jermenska, etiopska, eritrejska, koptska, malankarska i sirijska crkva), odnosno iz nestorijanstva (asirska crkva).</p>

<p>Druge crkve koje su se proglasile za „hrišćanske“, ali koje se udaljuju od gornje klasifikacije broje oko 275 miliona članova su afrička domorodačka crkva sa oko 110 miliona članova (gruba procjena), mormoni sa oko 12 miliona članova, Jehovini Svjedoci sa oko 6,6 miliona članova i druge grupe. 
Sve ove grupe su nastale iz raznih protestantskih grupa.</p>

<p>Krajem 20. vijeka, javlja se među nekim hrišćanskim ograncima želja za saradnjom, pomirenjem i međusobnim zbližavanjem. 
Ekumenski pokret započeo je među protestantskim crkvama gdje je problem zajedničkog delovanja bio najizraženiji. 
Ideje o pomirenju pravoslavnih i katolika su posebno ojačale među teolozima posle II vatikanskog sabora i povlačenju anateme između rimskog pape i vaseljenskog patrijarha (posjeta Pavla IV Carigradu 1967. godine).</p>












</body>
</html>